Olimme eilen kävelyllä, kun vastaan tuli erikoisen näköinen henkilö. Sanon henkilö, koska en voi sanoa oliko kyseessä mies, nainen vai muu. Jotenkin näytti, että ko. henkilö ajatteli meistä aivan samoin. Oli nimittäin sen verran oudon näköista katsetta. Jatkoimme muina miehinä matkaa. Emme päässeet kovinkaan pitkälle, kun takanamme alkoi kuulua outoa huminaa. Ja kas, emmepä aamulla arvanneetkaan, että tulemme kohtaamaan ihan oikean tunnistamattoman lentävän esineen. Esine poimi oudon näköisen henkilön kyytiin ja hetken leijuttuaan kiihdytti ylöspäin ja poistui maapallolta. Katsoimme toisiamme ja kohautimme olkapäitä sanaakaan sanomatta. Hetken aikaa jatkettuamme matkaa, vastaan tuli niin sanottu yleinen talo. Kyltit ulkopuolella houkuttelivat sisään ja sisällä pyyhälsimme suoraan baaritiskille. Tilasimme isot huurteiset oluet ja ne saatuamme käännyimme katsomaan mikä paikka tämä nimenomainen yleinen talo olikaan. Hämmästys oli jokseenkin suurta, kun kaikki paikalla olijat olivat kohtaamamme henkilön näköisiä.